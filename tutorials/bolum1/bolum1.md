# Dart Programlama Dili Notları - Bölüm 1

## **Dart Nedir?**
Dart, ilk kez Google tarafından geliştirilen ve daha sonraları ECMA tarafından standart (ECMA-408) haline getirilen açık kaynaklı ve genel-amaçlı bir programlama dilidir. Dart dili kullanılarak web, sunucu, mobil uygulamalar ve IoT cihazları geliştirilebilir.

Dart dili sınıf-temelli, tekil-kalıtımlı C-tarzında bir kod dizilimine sahiptir ve JavaScript diline veya çalıştığı sistemdeki özgün (native) dile çevrilebilir. Interface'leri,single inheritance'ı, mixin'leri, soyut sınıfları, generic'leri ve opsiyonel tipleri (dynamic) destekler.

## **Dart Tarihçesi**
Dart ilk kez Danimarka'nın Aarhus şehrinde, 2011 yılının Ekim ayının 10-12. günlerinde düzenlenen GOTO etkinliği kapsamında tanıtıldı. Dart projesi Lars Bak ve Kasper Lund tarafından kuruldu.

## **Dart Programlama Dilinin Avantajları Neler?**
Dart’ın geliştirilmesinin en önemli nedenlerinden biri, JavaScript’in Google tarafından yeterli ve “gerçek bir programlama dili” olarak görülmemesiydi. Kısa vadede Dart’ın parlayan bir yıldıza dönüşmesi bekleyemeyiz ancak uzun vadede Dart’ın tüm internet tarayıcıları ve platformlar tarafından desteklenmesi planlanıyor.

Google’ın resmen 2018 yılında görücüye çıkarmış olduğu Flutter’ın da Dart programlama dilinin kaderi üstündeki etkisi büyük. Flutter Framework’ü kullanarak geliştiriciler, tek bir platform üzerinden iOS ve Android için Native mobil uygulamalar ve arayüzler geliştirebilme şansına sahip oluyor. Ayrı ayrı platformlar için farklı diller öğrenme ihtiyacını ortadan kaldırması nedeniyle, Dart ve Flutter’ın ayrılmaz birer ikili olarak önümüzdeki yıllarda aktif olarak kullanılması bekleniyor.

Dart dilinin en büyük avantajlarından biri ise JavaScript’e veya çalıştığı sistemdeki özgün (native) dile çevrilebilme yeteneği. Dart’a çok yönlülük kazandıran bu özelliği sayesinde, Dart’ın yükselen trend programlama dillerinden biri olabileceğini öngörebiliriz. Söz dizimi açısından Java ve C dillerini andırıyor olması, Dart’ı bu dilleri daha önceden öğrenmiş yazılımcılar için büyük bir avantaj sağlıyor. Diğer taraftan, kolay sözdizimi sayesinde Dart’ın JavaScript’den daha zahmetsiz öğrenebilebileceği kabul görmüş durumda.

Dart’ı tek başına JavaScript’e rakip olması adına geliştirilmiş bir dil olarak görmemeliyiz. Sadece JavaScript rakibi olmaktan ziyade, Dart başlı başına birçok platformda çalışma yeteneğine sahip yeni bir programlama dili. JavaScript ve Node.js gibi web geliştirme alanında rol alırken, Ruby ve Python gibi kapsamlı dillerin de fonksiyonelliğini tek platformda vaat ediyor.

Gerçekçi olmamız gerekirse Dart şu aşamada JavaScript’e rakip olmaktan uzak bir dil. Fakat ardında destekleyicisi olarak Google’ın yer alması, Dart’ı önümüzdeki süreçte Flutter gibi birçok Framework ve projede göreceğimizi işaret ediyor.

## **Kurulum**
Dart ı bilgisayarınıza kullanmak için Dart-SDK i bilgisayarınıza kurmanız gerekmektedir. Dart-SDK i kurmak için [dart-sdk](https://dart.dev/get-dart) adresini ziyaret edip, işletim sisteminize uygun olarak kurulumu sağlayabilirsiniz. Eğer kurulum yapmayacaksanız online dart editörü olan [dartpad.dev](https://dartpad.dev) adresini ziyaret edebilirsiniz. 

## **Araçlar**
Dart kodunu bilgisayarınızda yazmak ve çalıştırmak için IDE ve editörler kullanmak gerekmektedir. Dart dilini destekleyen programlar;
- Android Studio
- IntelliJ IDEA (veya other JetBrains in diğer ürünleri)
- Visual Studio Code
- Emacs
- Vim
- Eclipse

##
[<< Giriş](../README.md) - [Bölüm 2 >>](../bolum2/bolum2.md)